e2-u6-nir  an ki-da mu2-a
temen an ki unu6 gal  eridugki-
abzu ec3 nun-bi-ir am3-gub
e2--dul-kug
u2 sikil-la rig7-ga
pa5 sikil nun-na-ka a naj-ja2
kur ki sikil-la naja dub2 dug4-ga
abzu tigi-zu me-kam
bad3
GIJ4 gal-zu cu si sa2-am3
ninni2-jal2 ki dijir
til3-la-za
kij2 gal kij2 ki dug3 ud
nu-dib-be2
e2 zag KEC2-zu cita sa2 nu-di
nun-zu nun gal-e men kug
muc3-za ma-ra-ni-in-ge-en  eridugki-  saj men jal2
ad2 mu2 ad2 sikil
ed3-de3 susbu3
ec3-abzu  ki-zu ki gal-zu
ki  d-utu-ra  gu3 de2-za
gir4 ninda il2 u2
sug4-sug4-za
u6-nir ec3 mah an-ne2
us2-sa-X-za
gir4 gal unu6 gal-da sa2-a-za
nun-zu nun an ki [X X] X nu-kur2-ru
[X] dug4-ga saj du3 X X-ni-
jectug2 ri-a
[X X] X en  d-nu-dim2-mud-e
[ e2-engur-ra ]
muc3-za e2 bi2-in-gub barag-za dur2
bi2-in-jar
[23] e2
d-en-ki   eridugki--ga
X [X] X X
ec3 nam tar-ra
X [X] X temen u6-nir-ra il2-la
X [X] X a2-dam  d-en-lil2-la2
X [X] X-bu-zu zid-da-[zu] gab2--bu-zu  ki-en-gi   ki-uri
e2  d-en-lil2-la2  cag4-zu
te-te-en bar-zu nam tar-ra
zag-du8 [a]-sal-bar-zu kur un3
dub-la2 [zag] ed2-zu kur me-te
jal2
KA-zu KA [X] X X ad muc3 nun-za
ur2-zu an ki-da
kuc2-u3-de3
nun-zu nun gal  d-en-lil2  en dug3
en zag [an]-/na\\ en nam tar-re-da
ec3  nibruki-  kur gal
d-en-lil2-le
muc3-za e2 bi2-in-gub barag-za
dur2 bi2-in-jar
13 e2
d-en-lil2   nibruki--a
tum-ma-alki-  me nun-e gal pad3-da
ni2 su-zi ri-a
temen cu-luh sikil-zu abzu-a la2-a
iri- ul jic-gi gi sumun gi henbur
sig7-ga
cag4-zu kur he2-jal2-la
nam-he2-a du3-a
iti zag-mu ezen jal2-la-za u6 di tag-ga
nin gal  ki-ur3-ra   d-en-lil2-da  zag du-a
nun-zu ama  d-nin-lil2
nitalam ki aj2  d-nu-nam-nir-ra-kam
e2-tum-ma-alki-
muc3-za e2 bi2-in-gub barag-za dur2
bi2-in-jar
8 e2
d-nin-lil2   nibruki--a
e2-me-lem4-huc  ni2 gal
gur3-ru
ec3-mah  me nun an-ta bar-ra
e2-cutum  d-en-lil2-la2  me ul-e jar-ra nir-ra
tum2-ma
nam-nun-na saj il2 na-rig5  e2-kur-ra
zag-ed2 si e2-zu muc3 an-da X
X-a
ec-bar ki di gal ku5-ru-ba id2
lu2 ru-gu2
zid-du u3-tud cag4
erim2-jal2 mud-ce3-
ninni2
ki gal cu-luh sikil nam-icib-e du7-za
en  d-nu-nam-nir-da  u2
mu-ni-sug4-sug4
nun-zu nun
cag4 kuc2-u3  d-en-lil2-ke4   ec3-mah  tum2-ma
d-udug  e2-kur-ra
kij2-gal  nuska-ke4
e2  d-en-lil2-la2  muc3-za
e2 bi2-in-gub barag-za dur2
bi2-in-jar
12 e2
d-nuska   nibruki--a
e2-me-ur4-an-na  ki gal-la gub-ba
me zid ur-saj iri- barag-ge X ki-
mu2-a
a2 me3 jic-mitum2 cul
mar-ru10 gur3-ru
sig4 u18-ru nu-silig-ge temen ud
til3-le-zu
en ul-e jar-ra ec-bar me nun-na-kam
sahar kug kur-ra ab-si-a saj il2 nun-e-ne
e2 mah u6 ed2-zu
ud-gin7 muc3 barag2-ga
e2-cu-me-ca4  mu-zu
d-en-lil2-le  ni2 huc
ma-ra-ni-in-ri
nun-zu [X (X)]
gal-la ur-saj-e ne-ni zag dib-ba
ensi2 gal  d-en-lil2-la2  nir an ki-da zag
du-a
kicib-jal2 si-si- a-a  d-en-lil2-ka  me nam-gal cu du7
AN en-jal2 saj- ri igi-du a-a  d-en-lil2-la2
saj-kal pirij kur gal-e tud-da
kur gu2 erim2-jal2 mu-na-gul-gul
en  d-nin-urta-ke4
e2-cu-me-ca4
muc3-za e2 bi2-in-gub barag-za dur2
bi2-in-jar
15 e2
d-nin-urta   nibruki--a
e2-ja2-dul-da  NIJIN saj-ta il2
men an edin-na ki kug ki sikil
e2 temen-zu dim gal nun-na
nin-zu munus dili-e ja2 barag-ge si-a
dul-saj-dili  muc3-zu nun-na ul
am3-mi-ni-ib-car2-re
nun-zu cag4 na-dib-e dirig gal zu
dumu nun kur gal-da gu2 me-er-me-er-re
d-cu-zi-an-na  dam
ban3-da a-a  d-en-lil2-la2-ke4
dul-saj-dili  muc3-za
e2 bi2-in-gub barag-za dur2
bi2-in-jar
9 e2
d-cu-zi-an-na   ja2-gi-mah-a
kec3ki-  uru16
ulutim2 an ki
muc cag4-tur3 gal-gin7
ni2 ri-a
e2  d-nin-hur-saj-ja2  ki sur2-ra
du3-a
kec3ki-
arattaki- cag4-zu cag4 sig bar-zu
al-il2
pirij3 gal an edin-na he2 cid-da edin-na
dag-ga
hur-saj gal tu6-tu6-ta ri-a
cag4 u2-sa11-an
cag4 iti6 nu-ed2  d-nin-tu-ra  sig7-ga
e2  kec3ki-
sig4-zu tu-tu-zu
gi-gu3-na-zu suh10
za-gin3 bar-zu du3-a-zu
nun-zu nun
cig5-cig5-ga nin zid gal an-na
dug4-ga-ni an dub2-bu ka ba-a-ni ud te-ec
di
d-a-ru-ru  nin9  d-en-lil2-la2-ke4
e2  kec3ki-
muc3-za e2 bi2-in-gub barag-za dur2
bi2-in-jar
13 e2
d-nin-hur-saj-ja2   kec3ki--a
urim2ki-  ninda2 gi duru5
sug2-ga
e2-kic-nu-jal2  amar
ab2 gal-la ud X KAxX an kug-ga
cilam za jic-bur2 gud3-a
nu2-a
urim2ki-
pisan3 gu7 kur-kur-ra
ec3 ki sikil-la urac  an-na
e2  d-suen
igi-zu-ce3 nun a-ga-zu-ce3 barag
jicbun-zu a-da-ab unu2 gal-zu kug cem5
kuc-a2-la2
ud ed2-zu nam-en zid-da-zu nam-kal-kal
ji6-par3
ec3 nun me kug-ga ud X zal-[zal]-le
e2-kic-nu-jal2
/iti6 sah6\\-sah6 kalam-ma ed2-a
ud sa9 dajal kur-kur-re si-a
e2 muc3-zu muc gal sug muc-a
temen-zu abzu 50 engur 7-e
ec3 cag4 dijir-re-e-ne-ke4 igi
i3-jal2
nun-zu nun ka-ac bar men an dajal-la
lugal an-kam  d-ac-im2-babbar-e
ec3  urim2ki-  muc3-za e2
bi2-in-gub barag-za dur2 bi2-in-jar
17 e2
d-nanna   urim2ki--ma
e2-mu-mah  hur-saj il2 an-na
uc kug temen gal-zu nam-kal-kal
cag4 me nun si ud zalag-ga ed2-a
ec3 bar-zu an sig7-ga igi ed2-zu
uj3 car2-ra
kalam-ma ka KEC2 jal2
du10-us2 dili-am3
id2 mah ka jal2 tag4 me
da-ga-zu- ur4-ur4
ur2-zu ni2 gal hur-saj zid ki dajal-e
mu2-a
ki-tuc mah-zu nij2-mah me car2
nam-nun-na
HUR X AMA UD KID2 SI.A-bi ceg11
gi4-gi4
e2 giri17-zal muc3-zu
a2-dam-ma ul car2
e2
nun-zu  cul-gi  mi-ni-ib-gal nun-nun-na
X cu du7 mah di tum9
u18-ru-un gal-la
me ce-er-ka-an di nam tar-re-da
e2-hur-saj   cul-gi   an-na-ke4
muc3-za e2 bi2-in-gub barag-za
dur2 bi2-in-jar
15 tah-hu-um
e2-hur-saj   cul-gi
urim2ki--ma
iri abzu-ta
ce-gin7 sur-ra
edin muru9 cag4-ta me cu
tij4
kuaraki-  temen unu2
zid-zu
en nij2-cu nu-gi4 u6-e
am3-ma-du
abgal 7-e sig nim-ta cu mu-ra-ni-in-mu2-uc
nun-zu nun
kal-kal  d-asar-lu2-hi
lu2 kal-kal
ur-saj nun gir15 tud-da pirij tur kar
dib-be2
ud du7-du7-gin7 ki bal-da
du7-du7
en-na nu-ce-ga eme sig-ga nu2-a
d-asar-alim-nun-na  dumu
abzu-ke4
e2  kuaraki-
muc3-za e2 bi2-in-gub barag-za dur2
bi2-in-jar
11 e2
d-asar-lu2-hi   kuaraki-
e2-gud-du7-car2
na4-nir2 kug-ga lugal-bi u5-a
jic-bur2 mah il2 dumu nun-na
u2 li dug3-bi kug dug3-ba
jal2-la
ja2-bur-ra  tur3 kug
ab2 u2-musur nijin2-na
nun-zu am gal am-si a2-ni-ce3
hul2-la
sun2 si mu2 si
muc3-a-ni-ce3 hul2-la
mac-mac eme ha-mun dungu an-na bi2-DU
ud an-na gu3 mur ak ud-de3 ki cu ra-ra
cum2-mu
d-nin-gubalagx(EZEN)
dumu  d-nanna-a-ke4
ki-abrigki-  muc3-za
e2 bi2-in-gub barag-za dur2 bi-in-jar
10 e2
d-nin-gubalagx(EZEN)   ki-abrigki-
ec3
e2-NUN gal tur3-e ri-a
iri ban3-da
su3-ra2-aj2  d-suen-na
kar-zid-da  cag4-zu ki
u18-ru-na temen-zu kug cen
ec3 ji6-par3-zu sikil-e
jar-ra
jic-ig-zu urud nij2-kalag-ga ki gal-e
jar-ra
e2-tur3 gu3 nun
ninda2-gin7 si ib2-[il2]
nun-zu en an-na ul car2-a gub-ba
an-bar sud-a gaba X ec HI bur2 [X]
kar-zid-da   d-ac-im2-babbar2-re
muc3-za e2 bi2-in-gub barag-za
dur2 bi2-in-jar
10 e2
d-nanna   ga-ec8ki--a
e2
an-ta ed2-a dalla ed2  kul-aba4ki--a
ec3  e2-babbar2  ninda2-
babbar2
gu2-zu  d-utu-ra
an-na NI-ec tej3-na-ab
si muc3-zu ma-sila3
tu11-tu11 kug
za-gin3-na
sun4 na4-za-gin3
duru5-e la2 he2-[X] X X
nun-zu ud uru16 en gu3 zid [X] X
X [X]
an-ur2 zalag-ge an-pa X zalag-ge
d-utu  lugal  e2-babbar2-ra-ke4
e2  larsaki-
muc3-za e2 bi2-in-gub barag-za dur2
bi2-in-jar
9 e2
d-utu   larsaki--ma
enegirki-  a-pap gal a-pap ki-a  d-erec-ki-gal-la-ka
gu2-du8-a  ki-en-gi-ra  gu2 si-a
nam-lu2-ulu3
e2-gid2-da  jissu-zu
nun kur-ra-ke4-ne kur-ra ca-mu-ni-in-la2
nun-zu a en gal-la cita ki gal-la  d-erec-ki-gal-la-ke4  tud-da
gu3 nun za-na-ru-ba cu tag-ga amar ad-ba
sag9-sag9
d-nin-a-zu  inim
cud3-da-ke4
e2  enegirki-
muc3-za e2 bi2-in-gub barag-za dur2
bi2-in-jar
7 e2
d-nin-a-zu   enegirki--ra
ki ul kur sig
galam-e jar-ra
itima ki huc ca3-tum2-ma ri-a
su-zi a-ra2 mah lu2
nu-pad3-de3
jic-ban3-daki-
si-jar igi-te-en gan2 ki gal jiri3 nu-ed3
bar gi4-a nim-ma
jic-es2-ad-gin7 rib-ba
cag4-zu ki ud ed2 nam-he2 dajal
cum2-mu
nun-zu nun cu sikil gid2 kug an-na-ke4
siki ul he-nun bar-ra jal2-la en  d-nin-jic-zid-da
d-nin-jic-zid-da-ke4
jic-ban3-daki-
muc3-za e2 bi2-in-gub barag-za
dur2 bi2-in-jar
10 e2
d-nin-jic-zid-da   jic-ban3-daki--a
e2 me
gal  kul-aba4ki--a  BAD
muc3-e ec3 gal mu2-a
gibil gurun-na sig7-ga u6 di hi-li
gur3-ru
an cag4-ta ed3-de3
ec3 gud-de3 du3-a
e2-an-na  e2 ub 7
izi 7 ji6-u3-na il2-la
kurku2 7-e igi jal2
nun-zu an-ur2-ra-am3 sikil
nin-zu  d-inana  nij2-bur-ra-am3
BUL-.BUL-
munus-ra ce-er-ka-an di nitah-ra saj-tug2 dul-lu
suh10 kurku2
za-gin3-na ucumgal nijin3-jar-ra
un-gal an ki-a  d-inana-ke4
e2-an-na  muc3-za
e2 bi2-in-gub barag-za dur2
bi2-in-jar
11 e2
d-inana   unugki--ga
e2
u2 za-gin3 jic-nu2 gi-rin-na
barag2-ga
a2 nu2-da kug  d-inana-ke4
ki cag4 kuc2-u3
in-nin9 edin-ka
sig4  e2-muc3-a  gi-rin kug im BU-bi jar-ra
an edin-na u8 lu-a-ra
an BAD3-zu  e2-a-ra-li-ka  sipad-ra ca-mu-ni-in-la2
nun-zu pirij dib edin-na cuba nu-gig-ga
gaba kug-ga u6 di en dam kug  d-inana
d-dumu-zid  lugal  e2-muc3-a-ke4
bad3-tibiraki-
muc3-za e2 bi2-in-gub barag-za dur2
bi2-in-jar
10 e2
d-dumu-zid   bad3-tibiraki--a
e2-igi-zu-u18-ru
cag4-zu-ta nam-he2
e2-nij2-jar-ra-zu kur
he2-gal-la
e2 cim-zu kur jectin-na
sukkal zid-zu kij2-gal an-[na]
e2 nun-zu igi-du dijir-[re-e-ne]
sukkal zid  e2-an-na  jidru [kug
cu] du7-e
d-nin-cubur  sukkal zid  e2-an-na-ke4
[e2]-a-akkil
muc3-za e2 bi2-in-gub barag-za dur2
bi2-in-jar
8 e2
d-nin-cubur   a-akkil-aki-
iri abzu-ta
barag-ga ri-a nam-icib-e jar-ra
e2 tu6-tu6 an ki-a cid-da
[X] X X um- X X (X) sud-sud
[X X] X-e gal [X (X)] dam--zu-
[X X] X a2-jal2 [X] X X X
[...] DU [...]
an kug ki
[sikil-la a] gub2-ba X (X) TE NE [X]
d-nin-girim3  nin a
gub2-ba /dadag\\-[ga]
e2  mu-ru-umki-
muc3-za e2 bi2-in-[gub] barag-za
dur2 bi2-in-/jar\\
9 e2
d-nin-girim3   [mu-ru]-umki-
e2-ninnu  a2 zid-/da\\ [ lagacki-  gu2]-/gal\\  ki-en-gi-ra
anzudmucen- kur-/ce3\\ [igi
il2-la]
car2-ur3  d-nin-/jir2\\-[su]  [...] kur-kur-ta X X X
[(X)]
a2 me3 ud huc lu2-ra sud-sud
d-a-nun-na  dijir gal-gal-e-ne
a2 me3 cum2-mu
sig4 dul kug-ta nam tar-re-da hur-saj-gin7
sig7-ga
id2-zu a LU- mun kug X-zu [X (X)] ha-mun-na
dal-a
ka2  iri-kugki--ce3  jal2-la-za
bur sig7  an  kug-ga tin
de2-a an-na sug2-ga-bi
nij2
ku4-ku4 nij2 sa2 nu-di-dam
nij2 ed2 nij2
nu-silig-ge-dam
cu-gar3 igi huc e2
me-lem4-ma
ki di ku5-ru en  d-nin-jir2-su-ke4
ni2 gal-la su-zi
du8-du8-am3
tin gal-zu-ce3 dijir  d-a-nun-na
ci-im-ma-sug2-sug2-ge-ec
nun-zu
u18-lu sur2 ki bal  uru2  gul-lu
lugal-zu am huc a2 pad3-da pirij huc saj
dub2-dub2-bu
ur-saj nam-en-na sa2
sig10-sig10-ge5
nam-lugal-la u3-ma gub-gub-bu
kalag-ga ur-saj gal me3-a en gaba gi4
nu-[tuku]
dumu  d-en-lil2-la2  en  d-nin-jir2-suki--ke4
e2-ninnu  muc3-za
e2 bi2-in-gub barag-za dur2
bi2-in-jar
22 e2
d-nin-jir2-su   lagacki--a
iri-kug  ec3 numun i-i  an  kug-ga
mu dug3-ga sa4-a
cag4-zu id2 lu2
ru-gu2 lu2 zid dadag-ge
e2-jalga-sud  erin3
kug na4-za-gin3-na
gi16-sa-ce3 ak-a
e2-tar-sir2-sir2  ec-bar me i-i
mec3-e giri17 cu jal2
nun-zu nun cag4 la2 sud kalam-ma ama
kur-kur-ra
nin a-zu gal saj gig2-ga nam iri-na tar-re
dumu saj  an  kug-ga ki-sikil ama  d-ba-u2
e2-iri-kug  muc3-za
e2 bi2-in-gub barag-za dur2
bi2-in-jar
8 e2
d-ba-u2   iri-kug-ga
e2
cilam AGRIG X [X X]
iri dalla ed2 nun-ra gun3-a
sirara3ki-  ki gal
nun-e
BAD ec3-e he2 cid-da-zu
nin-zu  d-nance  ud gal-la
a-ji6 uru16-na
pec10 a-ab-ba-ka tud-da-a
uh2-pu2 ab-ba-ka zu2 li-li
[a] i-zi-ba e-ne dug4-dug4
X X X-a  d-nance  nin EN-e
e2  sirara3ki-  muc3-za e2
bi2-in-gub barag-za dur2 bi2-in-jar
10 e2
d-nance   siraraki-
e2-ab-cag4-ga-la2-a  ki kug-ga
du3-a
gu2-ab-baki-
cag4-zu nij2 u3-tud erin3
jar-jar-a
ec3 kug cilam nij2 nu-silig-ge
nun-zu  d-nin-ja2-gi4-a  agrig mah X
[...] kalag-ga a-a  d-en-lil2-la2
[en]  [d-nu]-/nam\\-nir-da
cag4 kuc2-u3 X [X]
[...] X-a tud-da a-ji6 a-ab-ba-ka [...]
[X X a]-a-ni-gin7 enkud ab sikil-sikil-[la]
[e2  gu2-ab-baki- ] kug  d-nin-mar-ki-ke4
[muc3]-za e2 bi2-in-gub barag-za
dur2 bi2-in-jar
[10]
e2  d-nin-mar-ki   gu2-ab-baki-
[e2
ki-nir-caki- ] nin-bi-ra
tum2-ma
[X X X hur]-/saj\\-gin7 sig7-ga
u6-nir-ra il2-la
e2 [X X]-/da\\ ki cag4 hul2-la-da
gu2 nun-bi di-e
e2 nun-zu ud pirij-ja2 u5-a gi
[X X X X]
cir3 kug cir3 ha-mun-na il2-la
e-ne ad gal dug4-dug4
dumu u3-sun2 zid ama ugu-na gaba kug-ga
mi2 dug4-ga
ec3  ki-nir-caki-
d-dumu-zid-abzu-ke4
muc3-za e2 bi2-in-gub barag-za
dur2 bi2-in-jar
7 e2
d-dumu-zid-<abzu>   [ki-nir-ca]ki--a
e2-bur-sig7-sig7  an-ne2
sug2-ga
unu2 uru16 dug4-ge
sa2 dug4
he-nun ab cag4-ga
unu2-RI-/ban3\\-[da]
X kug-ge u3-gul ja2-ra asil
la2-a
e2-mah  e2  d-cara2  lu2
zid-de3
nam-he2-a cu mu-ra-ni-in-mu2
e2-zu  e2-mah  nun-zu
dumu nun nu-gig-ga
sigx(KAxCID)-bi sal-sal muc2 he-nun
silim
gu2-TAR
la2-la2 igi bar cilam-ma
d-cara2
nij2 dug3 KAxX dumu ama-ni-ir me ba-a
e2  ummaki-
muc3-za e2 bi2-in-gub barag-za dur2
bi2-in-jar
11 e2
d-cara2   ummaki--a
e2-ce-er-zi-gur3-ru  unu2 cuba
la2
ni2 gal nijin3-jar kug  d-inana-ke4
me zid me-a cu dajal tag-ga
zabalamki-  ec3 kur
cuba ec3 KA ud zal-le
kurku2-a ad mi-ni-in-pad3
unu2 zid-zu nu-gig-ge kurku2-a
ma-ra-ni-in-ri
nin-zu  d-inana  DAG.KISIM5xX munus dili-e
ucumgal lu2 [X X]-ce3 inim kur2
di
nij2-babbar2-ra saj
mu2-mu2-mu2 ki bal-ce3 saj
ja2-ja2
jic-he2 u2-sa11-an-na
ni2-te-a-ni-ce3 sig7-ga
dumu gal  d-suen-na  kug  d-inana-ke4
e2 ki  zabalamki-
muc3-za e2 bi2-in-gub barag-za dur2
bi2-in-jar
12 e2
d-inana   zabalamki--a
e2
pirij gal-gin7 su-lim gur3-ru
ec-bar an edin-na ud-de3 galam ed2
e2  d-ickur-ra
igi-zu-ce3 he2-jal2 a-ga-zu-ce3
giri17-zal
temen-jal2-zu ninda2- si
pirij
/sibir-\\ kug utul5 an-na
cejx(IM.A.A) ce gu-nu
dub-la2-za e2-za am si idim
X-zi temen e2-jar8 ni2
il2-i-zu
X X X X dungu sir2-ra
[...] muc jir2
[...] iti6
[X (X)] X nam-gu7  d-ickur  a-ma-ru /ur3-\\-ra
[...] X u18-lu tum9 mir 7
[...] /tum9\\ mir dal-dal
[X] X X ur2-ta im2-ma
[X (X)] X DI hur-saj na4-esi
na4-a na muc3 ba-dar-dar-e
2 lines missing
[...] NI- [X] X X X X [...]
[...] numun kalam
X [X]
[X] X [...] nun- [X] ku3-jal2
/an\\ [ki-a]
X (X) [X]-e [X] zi-jal2 uj3 [lu-a]
[...] X X X X  d-ickur-[re]
e2  karkaraki-
muc3-za e2 bi2-in-[gub] /barag\\-za
dur2 bi2-in-[jar]
23 e2
d-ickur   karkaraki--[(X)]
[X X] saj-kul
an-ne2  [ki jar-ra]
[...] da a X [...]
[X X] an ki-da [...]
[X (X)]  d-en-/ki-\\-ke4-  ki [X X
(X)]
[X X] X [X] /nam\\ [...]
1 line missing
[...] ce3- [...]
approx. 2 lines missing
[... muc3-za e2 bi2-in-gub
barag-za dur2 bi2-in-jar]
[10 e2
d-... Xki--a]
2 lines missing
[X]-zu  d-en-[...]
muc3-zu  an-ne2  nam
X X LUL- a [X]
e2-mah  e2
car2-ra nin-bi-ra tum2-ma
igi-zu ni2 gal gur3-ru cag4-zu
me-lem4 sug4
ama  d-nin-tud   d-en-lil2   d-en-ki-ke4  nam tar-ra
e2-sug4-ga-a
jiri3 mu2-mu2 zi saj gig2-ga
me mah-a  an-ne2  an
cag4-ta mu-ra-an-cum2
us-ga kug-ga ec3 ja2-ja2-zu
d-nin-hur-saj-ja2-ke4   kec3ki--a  dug3-bi
mu-un-ja2-ja2
e2 me gal-la du8 sikil-la cu-luh
dadag-ga
d-ac-ac7-gi4  dijir  adabki--a-ke4
adabki-  e2
id2-de3 la2-a-ri
e2  adabki-
muc3-za e2 bi2-in-gub barag-za dur2
bi2-in-jar
15 e2
d-nin-hur-saj-ja2   adabki--a
i3-si-inki-  iri  an-ne2  ki jar-ra cag4 sig-ga
ca-mu-un-du3
igi-bi u18-ru-am3
cag4-bi galam kad5-am3
me-bi me  an-ne2  nam tar-ra
barag sig9-ga  d-en-lil2-le  ki aj2
ki nam tar-re  an   d-en-lil2-la2
ki ninda gu7 dijir gal-gal-e-ne
ni2 gal-la su-zi
du8-du8-am3
tin gal-zu-ce3 dijir  d-a-nun-na
ci-im-ma-sug2-sug2-ge-ec
nun-zu ama nu-gig unu2 cuba-a
sug4-sug4
nijin3-jar ki kug-ga-kam-ma
ja2-ja2
nu-u8-gig-ra suh10
KEC2 di
nu-bar-ra ubur 7 si sa2-sa2-e
kurku2-a 7-e ad [mi-ni-in-pad3]
nin-zu a-zu gal
kalam-ma
nin-i3-in-si-na  dumu  an-na-ke4
e2  i3-si-inki-  muc3-za e2
bi2-in-gub barag dur2 bi2-in-jar
16 e2
d-nin-in-si-na   i3-si-inki--na
ka-zal-luki-  muc3-zu an cag4-ga
su3-ra2-aj2 X X u6-e
gub-ba
nun-[zu] a ninda2 X [(X)] X-a am-e tud-da
[X] /mah\\ igi gun3 en zu2
pirij-ja2
[umbin]-ce-ba amar cu tij4-a
[...] cu tij4-a
[...] cu tij4-a
X [...] /gi4\\-gi4 X jal2-la
a2 cum2-mu
kun4-sa-tu  en gal  d-nu-muc-da-ke4
ka-zal-luki-  muc3-za
e2 bi2-in-gub barag-za dur2
bi2-in-jar
10 e2
d-nu-muc-da   ka-zal-luki-
e2-igi-kalam-ma  uc ki jar-ra
hur-saj mu2-a dajal ki us2-sa
kur gu2 erim2-jal2-e (X) X
DU
[X X X] /an-\\ ki-  d-nin-X  X [...]
X [...]
...
approx. 1 line missing
[... muc3-za e2 bi2-in-gub barag
dur2 bi2-in-jar]
[8 e2
d-lugal- mar2-da    mar2-daki- ]
BAD3.ANki-  ec-bar-re gal
kij2-ja2 CAR2 dug4-ge gib-ba
ka2 ni2 me-/lem4\\
jal2-la-za
jic-bur2-de3 muc
cag4-tur3 muc-huc-e gu2-da
am3-mi-ib-la2
nun-zu mas-su dijir-re-e-ne
sa2 pad3-de3 mah
di-de3 he2-du7
dumu  d-urac-a  me zid nam-nun-na
gal zu
d-ictaran  lugal BIR
an-na-ke4
e2-dim-gal-kalam-ma
muc3-za e2 bi2-in-gub barag-za dur2
bi2-in-jar
8 e2
d-istaran   BAD3.ANki--a
e2-sikil  me sikil-bi kur-kur-ra dirig-ga
mu-bi sukud u18-ru ki-tuc mah
ur-saj-ja2
e2 kug  d-nin-a-zu
e2 me kug-kug-ga
e2 me-zu me sikil cu-luh-zu cu-luh dadag
ki-tuc-za ur-saj-e ni2 mu-ni-ib-te-en-te
du8-za  d-nin-a-zu
u2 mu-ni-ib-sug4-sug4
lugal-zu en gal dumu  d-en-lil2-la2-kam
ur-mah galam ed2 kur-re uc11
cum2-mu
kur gu2
erim2-jal2-la-ce3
tum9-u18-lu-gin7 zi-zi
bad3 ki bal-a-ce3 ucumgal-gin7
gur5-uc bur2-ru
nu-ce-ga u18-lu dul-u3
erim2-e jiri3 saga11-
di
dug3
ba9-ra2-ni hul-jal2 nu-ed2
u3-ma gub-ba-ni ki bal  uru2  gul-gul-lu
saj-ki gid2-da-ni uj3-bi sahar-e-ec
rig5-ga
e2 nun-zu pirij gal erim2
cu-bi-ce3 la2-a
lugal-zu ud huc u18-ru lipic
me3-a
cen-cen-na SA4-gin7 DU a2 mah-bi
kuc-gur21-ra
sa-par3 uj3 dajal-la erim2 cu-na
nu-ed2
en gal pa ed2-a mah-a-ni zag nu-di
a zid kur gal-e  d-nin-lil2-le  tud-da
e2-sikil  lugal-zu ur-saj  d-nin-a-zu
ec3-nun-naki-
muc3-za e2 bi2-in-gub barag-za dur2
bi2-in-jar
22 e2
d-nin-a-zu   ec3-nun-naki-
e2
nam-he2-a du3-a  kicki-
me nam-nun-na saj il2
a2-dam ki jar-ra temen gal-zu sag2
nu-di
ki-sa2-a-zu muru9 dajal tag-ga an
cag4-ge dirig
cag4-zu jic-tukul
jic-mitum2 a2 X IM- ce-er-ka-an
ba-ni-in-dug4
zid-da-zu kur dub2-bu gab2-bu-zu
erim2 sal-e
nun-zu u18-ru mah ud gal ki
us2-sa ni2 huc gal ri-a
e2-dub  lugal-zu ur-saj  d-za-ba4-ba4
e2  kicki-
muc3-za e2 bi2-in-gub barag-za dur2
bi2-in-jar
8 e2
d-za-ba4-ba4   kicki--a
e2-jic-KEC2-da-kalam-ma
gud a2 nun gi4-a dijir-re-e-ne
cilam ni2 te-en-te-en gud-am a-nir
ja2-ja2
gu2-du8-a  kar-zu
kar sig-ga a naj-ja2
cag4-zu galam kad5 cita2-zu
cita2 X an-ta cu bar-ra
muc3-zu muc3 za-gin3  mec3-lam-ma  la2-a
nun-zu dijir ir9-ra lugal  mec3-lam-ma
dijir huc ki-a lugal  ud-cu2-[uc]
d-nergal   d-mec3-lam-ta-ed2-[a]
muc3-za e2 bi2-in-gub barag-za
dur2 bi2-in-jar
10 e2
d-nergal   gu2-du8-aki-
u2-ru-umki-  u18-ru-na ki
di ku5-ru  d-suen-na
e2-ab2-lu-a
tur3 dajal-la
d-ac-im2-babbar-e
nam-sipad-zu ca-mu-un-ak
e2 lugal-ju10 jidru-zu an-na
/ci-bi2\\-[bad]-ba9-re6
E2xX X ki--ce3 [X] X
iti6 [X (X)] giri17-zal
TE [X]-zu ud he2-ni--X-[X X (X)]
nun-zu nun giri17-zal kug X X [X X]
an za-gin3-ta ed2
giri17-zal cag4- [X]
mec3-e  giri17   (ms: NE)  cu jal2[X]
kalam-e dadag-ge  d-suen
/na-\\ [X]
e2  u2-ru-um
muc3-za e2 bi2-in-[gub] barag-za
dur2 bi2-in-[jar]
10 e2
d-suen-/na\\   u2-ru-umki-
zimbirki-  barag  d-utu
ud-de3 dur2 jar-ra
e2-nun-an-na  mul an
men-  d-nin-gal-e  tud-da
e2  d-utu  nun-zu X X
(X) /ki-\\-car2-ra an ki-e am3-si
en nu2-a-ni uj3
nu2-de3
zi-zi-da-ni uj3 zi-zi-de3
gud-de3 ur4 X X uj3-e
giri17 du3-de3
d-utu-ur2
mac2-ance u2-a X mu-ni-in-su8-ug
saj gig2-ge a mu-un-ci-ib-tu5
kalam-e zag-ce mu-na-ra-si-ig
me he2-aj2-e ec3-zu
uru2
di
ku5-ru ki ud ed2 ud uru16-na
sun4 lal-e
ji6-u3-na suh10
KEC2-de3
d-utu  lugal  e2-babbar2-ra-ke4
e2  zimbirki-
muc3-za e2 bi2-in-gub barag-za dur2
bi2-in-jar
14 e2
d-utu   zimbirki--a
e2-hur-saj  u2-cim-gin7 gurun-na
sig7-ga
HI.ZAki-  cag4-zu
nam-he2-a
ki nam tar-re-da nam ci-im-da-ab-tar-re-en
muc3-za men-e ul
he2-em-mi-ib-tum2-mu
jic-i-ri9-na-zu muc saj-kal
u3-zu-zu-gin7
temen kug-za ud
he2-ni-ib-kar2-kar2
ama  d-nin-tud  nin ulutim2-ma
cag4 ki
ku10-ku10-ga kij2
ak-e
lugal u3-tud suh10 zid
KEC2-di
en u3-tud saj-men ja2-ja2 cu-na
i3-jal2
cag4-zu an ki  d-nin-hur-saj-ja2-ke4
e2  HI.ZAki-
muc3-za e2 bi2-in-gub barag-za dur2
bi2-in-jar
12 e2
d-nin-hur-saj-ja2   HI.ZAki-
ul-macki-  igi-nim KAB.SUG2 kalam-ma
pirij3 huc am-ce3
du7-du7
gu2 erim2-jal2-ce3 sa
barag2-ga
nij2-me-jar ki bal-a DU7.DU7
en-na nu-ce-ga eme sig-ga nu2-a
e2  d-inana  kug
na4-za-gin3-na e2-cutum
kug-sig17 du3-a
nun-zu u4-ra2-bumucen-
nu-u8-gig nijin3-jar-ra
me3
gu2 ed2 hu-ul-hu-ul-le-ec sig7-ga
cita2 7-e si sa2-e
a2-kar2 a me3
tu5-tu5
ka2 me3-X jal2
da13-da13 X X X X
gal zu an-na  d-inana-ke4
e2  ul-mac  muc3-za
e2 bi2-<in>-gub barag-za dur2
bi2-in-jar
12-
e2  d-inana   ul-macki-
e2
a2 zid-da X X X X X
a-gar3 sig7-sig7-ga-bi
ib2--dun-dun
X X X X [X] X X [...]
[...] AN [...] X X X
nun-zu ur-saj [X
X X] ra-ra
me3 car2-ra MIR.KAR2 [(X)] X
e-ne di
d-a-ba4  dijir  a-ga-de3ki--ke4
e2  a-ga-de3ki-  muc3-za e2
[bi2]-in-gub barag-za dur2 bi2-in-jar
8 e2
d-a-ba4   a-ga-de3ki--a
e2
mul-mul  e2-za-gin3-gun3-a  kur-kur-ra
cu-mu-un-bad
ha-mun dul-dul-da ec3-a
ja2-ja2
erec2ki-  en ul-e-ne
iti-de3 saj ma-ra-ni-in-il2-ec
dul-da naja-e naja di4-di4
la2
d-nanibgal2  gal-e
d-nisaba-ke4
me an-ta ba-an-ed2 me-zu ba-an-tah
zag sal-sal-e
jar-ra-am3
munus zid jectug2 dirig tuku-e
IM.JAR sed4-da ka du8-u3
dub za-gin3-ta ad
gi4-gi4-gi4
kur-kur-ra ad ca4
ja2-ja2-ja2
munus zid naja kug-ga gi du3-e tud-da
an-ne2 kuc3 ra-ra ki ec2
ra-ra
d-nisaba
za2-mi2
lu2
dub ka KEC2-da  en-he2-du7-an-na
lugal-ju10 nij2
u3-tud na-me lu2 nam-mu-un-u3-tud
14 e2
d-nisaba   erec2ki--a

